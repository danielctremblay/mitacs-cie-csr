Ett konkursbo har ansetts ställa en lokal som hyrts av konkursgäldenären till hyresvärdens förfogande genom en förklaring att boet inte gjorde anspråk på lokalen, oavsett att i lokalen fanns lösöre som konkursboet avstod från, att lokalen var delvis uthyrd i andra hand och att det i lokalen fanns miljöfarligt avfall som konkursboet lät föra bort efter den dag som lokalen enligt boets meddelande ställts till hyresvärdens förfogande (12 kap. 31 § femte stycket jordabalken).Hiby Aktiebolag förde vid Stockholms tingsrätt den talan mot Kufstein AB:s konkursbo som framgår av tingsrättens dom.Tingsrätten (chefsrådmannen Jan Öhman, rådmannen Karin Moberg och tingsnotarien Heléne Åberg) anförde i dom den 12 juni 2007:Hiby Aktiebolag (Hiby) äger fastigheten Stockholm Sommaren 11 (Fastigheten) med adress Alsnögatan 9-11 i Stockholm. Prolabbet AB (sedermera namnändrat till Kufstein AB) har hyrt två lokaler i Fastigheten. Hyra och hyrestillägg för den större lokalen på 1 358 kvm skulle betalas månadsvis i förskott sista vardagen före varje kalendermånads början. För den mindre lokalen på 220 kvm skulle hyra och hyrestillägg betalas kvartalsvis i förskott sista vardagen före varje kalendermånads