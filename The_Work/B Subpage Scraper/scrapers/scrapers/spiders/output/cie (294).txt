Hyresgästen sade upp hyresavtalet för villkorsändring enligt 12 kap. 58 a § jordabalken. Hyresvärden accepterade inte villkorsändringen inom den angivna acceptfristen. Det förhållandet att hyresgästen därefter i den till hyresnämnden ställda medlingsansökningen vidhöll den begärda villkorsändringen har inte ansetts innebära att hyresgästen avgett ett nytt, i avtalsrättslig mening bindande anbud.I mars 1990 tecknades ett hyreskontrakt, enligt vilket Aktiebolaget Silicon hyrde kontorslokaler om cirka 476 kvm i Solna av Fastighetsbolaget Svetsaren. Avtalet löpte för tiden den 1 juli -- den 30 september 1993. Uppsägning av kontraktet skulle ske skriftligen minst nio månader före den avtalade hyrestidens utgång; i annat fall skulle kontraktet anses förlängt med tre år för varje gång. Den 22 september 1992 sade Silicon upp kontraktet för villkorsändring och fordrade besked senast den 1 november 1992 huruvida Svetsaren godtog de av Silicon föreslagna nya villkoren. Något sådant besked lämnades inte, och Silicon hänsköt i skrift den 18 november 1992 saken till hyresnämnden för medling. I sin ansökan om medling skrev Silicon: "Hyresgästen kvarstår vid sin önskan om förlängning av hyresavtal